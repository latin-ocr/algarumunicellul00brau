<2

rogamas formatione sacculi embryonalis (¹) denique in endospermii corpus
mutati, cui apud cryptogamas vasculares proembryon sive prothallium re-
spondet. E transitoriis hisce primordiis nascitur, foecundatione peracta, al-
tera et principalis generationis vegetabilis series, ab embryo incipiens et
stirpem vegetativam producens, cuius evolutione in opposita directa radi-
cis, caulis et foliorum differentiae constituuntur. Inde in adscendente stirpis
parte morphosis plantae ulterius progreditur et, stabilitis, quae ad vitam ve-
getativam pertinent, metamorphoseos stationibus, ad novum stadium transit
formatione floris, floreque mediante ultimum denique totius vegetationis
finem atque fastigium attingit in generatione fructus.

Analogum omnino gradationis modum regnum vegetabile offert.
Quippe patet ortum ducere a simplicioribus vegetabilibus, quae organorum,
tam exteriorum, quam interiorum differentiis gravioribus carent, radice, caule
et foliis aut in unum quasi confusis, aut ambiguis. Iisdem fiores desunt et
fructus veri desiderantum fructificationis apparatus cum ipso vegetativo ar-
ctius connectitur et foecundationis actus, si ullus adest, nonnisi primanam
plantae evolutionem (succedanea enim generatio omnino deest) provocare
valet. Huc pertinent plantae cryptogamae inferiores, aphyllae et mere cel-
lulares, quas Protophyta (2) vel Thallophyta‚ utroque nomine haud in-
epto, recentiores nuncupant. Proembrya quasi plantarum superioris ordinis
repraesentant et revera primordia vegetationis in historia protogaea, aeque ac
in nostri aevi naturae oeconomia, sistunt, fundamentum totius regni latissime
expansum iacientes.

Primam hanc systematis naturalis divisionem altera sequitur, vegeta-
tione duplici heteromorpha insignis, quam recentissima scrutatorum inventa
eximie commentantur (³). Etenim vegetationi primitivae et transitoriae, pro-

 

(¹) Saeculum embryonalem plantae oriturae initium esse praeter analogiam ipsius indole
probatur, quippe qui, a contextu matris solutus, proprio incremento cellularum ambientium
compagem destruens, parasiticam quasi in planta matre vitam degit.

(²) Hysterophyta (Thallophyta niycetoidea), quae postnata vegetatione Protophytorum
typos sequuntur, dignitate systematica a Protophytis non differunt.

(³) conserantur observationes maxime memorabiles, quibus inde ab anno 1844 cl. auto-
res Niigeli, Suminski, Merklin,VVigand, Schacht, Milde, Hensrey, Mettenius
et Hofmeister Filicum, Equiseti‚ Selnginellae‚ boetis, Marsiliacearum et Salviniae genera-
tionem illustraverunt. Accedunt recentissimae nondum editae Mettenii de Ophioglosso et

