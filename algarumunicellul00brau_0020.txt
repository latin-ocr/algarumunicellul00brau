6

bns, distinguendae sunt cellulorum generationes diversae: ordinales (¹),
quae coniunctim individuum vegetativum, alias continuum, hic dissolutum et
in partes (individua inferioris ordinis) dissecatum‚ constituunt, et cardina·
lis (²), qua fructificatio peragitur et transitus ad renovandam ordinalium se-
riem efficitur. Patet igitur huius indolis Algas, quum cyclo vitali revera
multicellulari gaudeant, adspectu tantum unicellulares (pseudo-unicellula-
res), secundum biologicas rationes autem multicellulares esse, unde facile
perspicitur a reliquis multicellularibus, quae cellulis contiguis vegetant, ne-
que morphologicis (3), neque systematicis (4) limitibus stricte separandas
esse. Charactere magis essentiali Algae latiori sensu unicellulares circum-
scriberentur, si iis omnes illas adiungere velles, quae cellularum genera-
tionibus similaribus gaudent, ita ut per unamquamque cellulam, sive li-
beram, sive aliis iunctam, idea specifica aequaliter repraesentaretur (⁵).
Sed talis character, si accuratius rem examinaveris, inter Algas cellularum
divisione vegetativa praeditas, vix ullibi revera adest, quum saltem cellulae
generationis cardinalis physiologice, nec non morphologice aliquando a re-
liquis differant, inque ipsis generationum ordinalium cellulis differentiae
nonnullae haud fortuitae, praesertim quoad magnitudinem (⁶), observentur.
Patet exinde in hisce omnibus nonnisi per cyclum quendam cellularum no-
tionem specificam revera compleri.

Aliter omnino se habent Algae strictiori sensu unicellulares, quarum
cyclus vitalis integer et indivisus unius cellulae evolutione continua peragi-
tur. Nulla hic per stadium vegetationis cellulae divisio, neque generationum

 

(¹) „Reiliengenerationen” Niig. einz. Algen p. ⁴25.
(²¹) „Ubergangsgeneration” ibid. (Schlussgeneration).
(³) Conferantur Diammaceae et Desmz'diaceae solitariae cum concatenatis; Tetraspora

cum (fluis, intermedia T. bullam, quam Monolrematis nomine Ulvaceis adnumerat cl. Thuret;
conferantur porro Ilm-maworn cum UIofflriche, Sticlzococcus cuni Hormidio, Synechococcus

cum Osvillaria etc.

(4) Diatomoceae et Desmidiaceae, secundum Nfigelii dispositionem Algis unicellularibus
adscriptae, arctissima affinitate iunguntur cum Zygnemaceis e multicellularium numero; simili
inodo Chrnococcaceae cum Nostocln'naeis (latiori sensu) intime cohaerent.

(⁵) N‘a'g. einz. Alg. p.2 et 3.

(⁶) Conferantur Diatomaceae et Desmidiaceae (praesertim Closteria)‚ nec non Gloenca-

psae, Tetrasporae etc.

