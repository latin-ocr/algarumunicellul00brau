,ss->J⁴ ῃ

INTRODUCTIO.

Rantarum quoad organismi evolutionem infimarum, inprimis Algarum stu-
dium magis magisque cultores scientiae botanicae adlicit, utpote fontes pro-
fundissimos aperiens, e quibus notiones primariae, tantum ad morphologiae
et physiologiae plantarum incrementum, quantum ad systema regni vegeta-
bilis constituendum necessariae, hauriendae videntur. Ipse quoque in his stu· ,
diis, quantum licuit, cum amore versatus et summopere iis gavisus sum, ob-
servationes plurimas colligens, quarum paucas, quae ad Algas omnium sim—
plicissimas attinent, hisce litteris tradam. Algarum quidem unicellula-
rium genera nonnulla, vel nova, vel minus cognita, illustrare in animo mihi
est, quorum descriptioni observationes paucas de Algis unicellularibus in
universum praemittere liceat.

Plantae unicellulares, utrum revera existant necne, quaestio mihi vi-
detur haud levis momenti ad intelligendam naturae gradationem, ab inferiori-
bus organismis ad superiores adscendentem, et excolendam inprimis regni vege-
tabilis secundum scalam naturae congruam disponendi methodum, cuius prin-
cipia, aeque ac perspiciendae et rite cognoscendae singulae plantae indolis,
ex evolutione praesertim petenda sunt.

Etenim systematis naturalis plantarum notiones, indies magis prove-
ctae, haud dubium manifestant parallelismum inter primarias regni vegeta-
bilis divisiones et morphoseos stationes principales, quales in formatione sin-
gulae plantae (e perfectiorum scilicet serie) reperiuntur, ideoque analogiam
certam regni vegetabilis cum singulae plantae organismo similemque utrius-
que evolutionis per gradus procedentis legem indicant.

Satis cognitum est, primum, quod oritur, plantae nascentis germen et
fundamentum corpus esse uniforme et indifferens, externae formae aeque ac
interni contextus differentiis fere nullis, quod adparet apud plantas phane-

A

