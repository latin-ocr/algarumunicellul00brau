3

thallio nempe uniformi, aphyllo et mere celluloso intercedente foecunda-
tione in ipso prothallio peracta, altera succedit, quae distincta partium ex-
ternarum (caulis, radicum et foliorum) formatione, nec non contextus in-
terni e cellulis vasisque mixti compositione insignis est. Sic ex inferiore
gradu per succedaneam generationem ad superiorem vegetatio evehitur, ne-
que vero statim ad ultimos fines procedit, quum plantae huius divisionis, in-
hibito metamorphoseos progressu, in stadio stirpis vegetativae retentae, ad
floris fructusque generationem a formationibus vegetativis discretam omnino
non perveniant. Huius indolis sunt plantae cryptogamae superiores, folii-
gerae et vasculares (¹), quibus auctorum consensu et ex historicis quoque
documentis, quae Geologiae scientia suppeditat, regni vegetabilis divisio se-
cunda, per antiquiora Florae protogaeae tempora quondam summa, consti-
tuitur. Liceat Cormophytorum nomen ad vegetabilia huius sectionis si-
gnanda adhibere (²).

Utriusque divisionis commemoratae vegetabilia, quae coniunctim inde
a Linnaei temporibus Cryptogama salutantur, omnia eo conveniunt, quod
flore fructuque vero carent, quo charactere iam a patribus rei herbariae,
qui primi systematici orthodoxi a Linnaeo laudantur, Caesalpino et Rajo,
distinguebantur. Haec sequuntur vegetabilia florifera seu phanerogama (An-
thophyta), quibus, aeque ac cryptogamis‚ binaria est secundum evolutio-
nis gradus divisio. Sunt enim, quibus floris generatio per altiorem foliorum
metamorphosin quidem inchoatur, neque vero ad fastigium perducitur, de-
ficientibus carpophyllis, fructum verum, semina includentem constituenti-
bus. Pro huiuscemodi plantis flore quidem praeditis, sed fructu vero desti-
tutis Cycadeae et Coniferae habendae sunt, quas, explicationibus vanis et
commentitiis olim vexatas, revera gymnospermas esse Roberti Brownii sa-
gacitate denique compertum habemus. Antophyta gymnosperma divisio-

Hofmeisteri de Botrycliio‚ ita ut nonnisi Lycopodii et Azollae genera ulterius indagandarre-
stent.

(¹) Silentio praetermittam vegetabilium seriem, quae hic adnectitur, desciscentem et quasi
recurrentem, plantarum scilicet niuscoidearum, quae, singulari evolutionis inversione, prima
generatione ad organorum stirpis vegetativae distinctionem procedentes, secunda ad simplicio-
rem formam revertuntur.

(²) Cormophytorurn nomen in Ungeri et Enilliclieri regni vegetabilis dispositione
latiori sensu adhibetur.

As.)

