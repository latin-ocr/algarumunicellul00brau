38

elliptica vel lineari-lanceolata, nonnunquam (sed rarius) altero latere paullo
convexiora , subobliqua , obtusa vel obtusiuscula , incremento absoluto
«kx-35⁰⁰* longa, sl‘o vel paullo ultra crassa. Stipes hyalinus brevissimus, in
speciminibus affixis vix, in solutis facile conspicuus, totus, nodi vel capituli
instar, paullulum intumescens, dimidia fere cellulae crassitudine et vix lon-
gior quam latus. Cytioplasma continuum, vix granulosum, altero latere ple-
rumque magis condensatum et intensius coloratum (forsan cavitate angusta
percursum, strato parietali hinc crasso, illinc tenui‘J). Globulus, qui adest,
unicus et parum conspicuus strati plasmatici densioris paginae internae ad-
haerens, sed propter crassitiem huius strati subcentralis‚ qui, utrum naturae
amylaceae sit, incertus sum. In cytioplasmate demum diviso globulos di-
stinguere nequivi. Cytioderma tenuissimum, hyalinum, vix nisi contentis
reagentium ope contractis conspicuum, apice non incrassatum, acido sulphu-
rico cum tinctura iodi non coloratum.

Fruclificalio ut in prioribus, sed cytioplasma nonnisi cellulae incre-
mento omnino aut propemodum perfecto processum divisorium intrat, diffi-
cile distinguendum propter plantillae minutiem et partes arcte sibi adhaerentes.
Divisiones priores (a prima ad tertiam in partes superpositas ²2, 4, S) transver-
sales, aut exacte horizontales‚ aut paullulum obliquae, posteriores longitudi-
nales cum transversalibus alternantes, quibus omnibus denique perfectis cy-
tioplasma in gonidia divisum et a cytiodermate paullulum retractum adspectum
botryoideum praebet. Goniocytium maturum vix dilatatur, sed repente in
tumorem vel strumam evehitur(¹)‚ plerumque in superiore cellulae parte
lateralem, rarius terminalem, brevi post rumpentem et zoogonidiorum tur-
bam emittentem , qua emissa apertura satis magna, margine extrorsum flexo
fere tubaeformis conspicitur. Zoogonidia in speciminibus, quae sub partu
observare licuit, 50 — 60 vidi, oblonga, omnium specierum minima, 400⁷ ''¹¹¹'‘
longa et dimidiam partem crassa. Cilias vibratorias conspicere mihi non con-
tigit. Agitatio zoogonidiorum strumae formationem vix antecedit, intra stru-
mam turbulenta, qua mox rupta motu rapidissimo aufugiunt. Processus di-

visorius horis pomeridianis incipere et per noctem absolvi videtur, zoo-

 

(¹) Qua re compositio cytiodermatis e membrana duplici indicatur, exteriore duriore
et interiore molliore, prioris ruptura in strumae vel sacci sormam dilatata.

