59

larum s. areolarum polygonarum lateribus respondentes nonnunquam denuo intercipi et in cel-
lulas duas abire (¹) admisit, qua in re luculentiorem Hydrodictyi cum Conservaceis analogiam
demonstrare sibi visus est. Proiecto areolarum latera medio articulata i. e. e cellulis binis conflata
haud raro observantur, imo in reticulis quibusdam anomalis, laxius et minus regulariter contextis,
qualia e cellulis matricalibus debilioribus cytioplasmate viridi lacunoso instructis oriuntur, areo-
lae s. lacunae maiores reperiuntur, quarum latera saepissime cellulis binis, ternis pluribusve
composita suut. At huiuscemodi constructio minime cellularum divisionem indicat, quippe quae
evidentissime gonidiorum coniunctione hinc inde binaria et simpliciter seriata efficitur, ut in re-
ticulis novissime formatis optime videbis(²). Anomalia magis etiam singularis, cuius hoc loco
mentionem facere a proposito non abest, in reticulis quibusdam ad extremitates minus regulariter
evolutis occurrit, fila scilicet e simplici cellularum serie composita ex altero vel utroque sacci fine,
fimbriarum instar, pendula. Hae fimbriae tunc oriuntur, si macrogonidia, in reticulum novum
coniungenda et normaliter in peripheria luminis et prope parietem internum cellulae matricalis
retenta, in cellulae extremitate a pariete recedunt, partim irregulariter in ipso lumine coacervata,
partim relicta et seriatim eonnexa(³). Cl. Morren alias quoque abnormitates commemorat,
quae pauca adnotandi ansam mihi praebent. Cellulam repraesentat abbreviatam etaltera tantum
extremitate adfixam, quam atrophicam (⁶), e contrario cellulam ramo patente et libero instructam,
quam hypertrophicam (⁵) vocat. Prior ad cellularum genus pertinet, quod in Hydrodictyi retibus
nunquam desideratur, et quod cellularum appendicularium nomine designari potest. Etenim prae-
ter cellulas simplici strato coniunctas ipsasque retis areolas formantes vel potius limitantes aliae
eaeque satis numerosae occurrunt extra stratum reticulatum coniuncturis cellularum areolas for-
mantium perpendiculariter impositae, plerumque valde abbreviatae, conicae, rarius hemisphaeri-
cae, quae sine dubio e gonidiis in statu trepidationis super reliquorum planum excedentibus
oriuntur et reticulum evolutum extus spinulis quasi armant. Cellulae ramosae, quarum mentio-
nem secit cl. Morren, in planta spontanea rarius, in reticulis cultura ortis et minus regulariter
evolutis frequentius observantur, ramis aut liberis, aut cum cellulis vicinis anastomosantibus.
Priores plerumque ramum unicum exserunt, aut medium, aut extremitati approximatum‚ cellulae
trunco aut recto, aut exsertionis loco geniculato, unde formae variae oriuntur; rarius ramis duo-
bus instructae sunt, nunc alternis, nunc cruciatim oppositis. Posteriorum formas principales
tres observavi, simpliciter furcatas, utrinque surcatas et aequaliter triradiatas, tripodis formam
repraesentantes. Ramificationes maxime varias, cornu cervi sormam nonnunquam aemulantes
vidi in Hydrodictyi cellulis eremobiis, quarum alio loco mentionem feci (ὁ).

Observationes cl. Cohn de partu microgonidi0rum a meis in eo paullulum recedunt,
quod vesicam tenuissimam gelatinosam, totum microgonidiorum examen per aliquot tempus

 

(') Morren l. c. fig. 31 („filament divise'”).
(Ξ) Conf. Cohn l. c. tab. 19, f. s.
(³) FIgura cl. Cohn supra citata fila appendicularia hoc modo orta nonnulla repraesentat. ’ ·
(⁴) Morren l. c. fig. 13 (,‚filament teratologique, atrophie'‚ renisorme⁷'). .
(⁵) Ibid. fig. 12.
(⁶) Verjiing. p. 28'1, in nota („Einsiedler”).

H <2

